# Calcolatore Buoni Ordinari del Tesoro (BOT)

Questo progetto contiene un Calcolatore per i Buoni Ordinari del Tesoro (BOT). Il Calcolatore non è altro che un foglio elettronico sviluppato con Libre Office. L'obiettivo di questo calcolatore è quello di consentire a chi lo utilizza di sapere in anticipo la spesa da sostenere per acquistare un BOT in Asta o su Mercato Ordinario Telematico (MOT). Inoltre, il Calcolatore consente di calcolare i guadagni e rendimenti lordi e netti.

## Prerequisiti

Avere [Libre Office](https://it.libreoffice.org/) installato sul proprio computer. Libre Office è un software open source gratuito.

## Funzionalità

Queste sono le funzionalità supportate:

* Download automatico delle quotazioni dei BOT.
* Possibilità di selezionare il BOT su cui eseguire la simulazione.
* Calcolo automatico dell'anagrafica del BOT con dati quali: ISIN, Prezzo di Emissione, Data di Emissione e Data di Scadenza.
* Possibilità di inserire: Lotto, Commissioni (con min e max), Costi Fissi e Minusvalenze.
* Calcolo automatico di: Importo Secco, Costi di Commissione, Costi fissi, Imposte, Prezzo Pagato, Plusvalenze, Minusvalenze, Importo Rimborsato, Guadagni e Rendimenti.

## Credits

Non avrei mai potuto realizzare questo calcolatore senza la disponibilità del [foglio di Maino](https://digilander.libero.it/ventimaggio/Finanza/Pagina%20dei%20files.html) e dei fogli da esso derivati [come quello dell'utente del Forum di Finanza Online @fuma57](https://forum.finanzaonline.com/threads/foglio-di-calcolo-per-rendimenti-obbligazioni-a-tasso-fisso-compresi-btp-bot-e-corporate.2026003/) e delle persone che lo hanno aiutato come @giorgio1966 ed il suo team. 
